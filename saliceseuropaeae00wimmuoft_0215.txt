 

Salix repens Linn. 1 19

que vero Kerner audiendus, qui N.-Oe. W. p. 147 l. 14. i. utramque formas
parallelas unius stirpis esse suspicatur, et S. rosmarinifoliae terminum bo-
realem magis austrum versus situm esse asserit. Ceterum Koch in Syn.
affert e Smithii Engl. 1³¹1. 4. 212 et 213 comparere S. incubaceam Herb.
Linnaeani esse suam S. angustifoliam (= S. repens-viminalis); sed
verendum ne a Kochio, quum synopsin scribebat, formae S. repentis et
hybridam stirpem non satis bene distinctas sint: certe synonyma Hostii et
Schultzii ibi adiecta hanc suspicionem confirmant. Sed quoquo modo haec
nomina sunt interpretanda, nihil ad rem facit: postquam demonstravimus
unam sormam esse hybridam, S. viminalis-repens, alteram speciem, S.
repens, atque praeter has affinem speciem in Europa existere nullam,
omnes illae nominum turbae iam quiescent.

De synonymis Forbesii nr. 78 argentea, 79 incubacea, 82 pro-
strata, 83 fusca, 84 repens et 86 Arbuscula nulla dubitatio manet:
sed 80 adscendens et 81 parvifolia, quam utramque a Smith denomi-
natam Koch huc pertinere asseruit, dubiae sunt, quia figurae Forbesii a
typo S. repentis paullum recedunt. Quod ad nr. 86 attinet Forbes ipse
postmodo intellexit hanc non esse Linnaei S. Arbusculam, atque veram
sub nr. 138 („This ware 'brought'from Switzerland by Lord G. W. Russell
1 am very much inclined to think it is the true Linnean plant“) adum-
brandam curavit.

Varietatem germinibus nudis in Silesia aliquoties observavimus, a Ko-
chio quoque notatam (δ. leiocarpa); optimas miserunt Lasch e Driesen et
Heidenreich e Tilsit.

Affinem habet in Europa nullam S. repens, sed complures-in America
boreali.

Floret inter seriores, mox post S. auritam.

Monstrum saepe in hac quoque obviam fit idem quod in aliis Salicibus,
ut stamina in germinis formam abeant aut vice versa.

Hybridas dat cum S. purpurea, caprea, cinerea, aurita, Lap-
ponum, daphnoides, myrtilloides‚ livida, viminalis.

