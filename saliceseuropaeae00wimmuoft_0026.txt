-·-—XXII --

prodiere, praesertim coma liberata, iam post 24 horas explicari in·
cipiunt. Plantularum hoc modo natarum magna quidem pars aut
animalculorum, e. gr. helicum, aut coeli iniuriis mox interit: sunt
enim admodum tenerae et tam humoris nimii quam vehementioris
caloris haud satis patientes. Deinde e seminibus species quidem ea-
dem redit: num vero forma eadem prodeat, nondum experti sumus,
credibile autem e seminibus ab eadem stirpe sumtis formas varias

prodire. Tum vero, id quod gravissimum est, si semina e stirpibus ν

silvestribus sumas, nunquam certus eris, utrum ea per pollen eius-
dem an speciei alienae facta sint fecunda, poteritque fieri ut e semi-
nibus non modo ab eadem stirpe sed etiam ex eodem iulo lectis
specimina cum genuina tum hybrida prodeant. Certa igitur propa-
gatio e semine fieri nequit nisi e stirpibus hortensibus, in quibus
arte omni alieno polline excluso pollen eiusdem speciei de industria
in stigmata translatum fuerit. Contra e ramis depositis semper non
solum idem sexus sed etiam eadem forma redit, quod nos sexcenties
experimento comprobavimus.

Incredibile quantum plantulae Salicum, cum ab iniuriis primis
defensae convaluerunt, incrementum capiant, praesertim eae quae
ramis vimineis in altum vergunt, a quo crescendi impetu et graecum
,,ι’τέας“ et latinum „Salicis“ nomen iis inditum esse traditum estffl)
Sed ut bene augeantur et humoris copia adesse debet et coelum li-
berum: sub arborum umbra et locis frequenti vegetatione et propin-
quis aedium muris impeditis aegre augescunt, mox suppressae emo-
riuntur. Et germinantibus e semine et e ramis positis prodeuntibus
maxime convenit solum macrum multumque arenae continens, in quo
radices incredibile quantum multiplicantur. Copiosissime igitur in
arena humida ad fluviorum ripas nascuntur, ut alpestres quoque in
declivibus sabulosis aut in saxosis montium. In solo caespite gra-
minis tecto difficillime prodeunt et aegre augescunt. Nescio quid
sibi voluerit Hartig, quum dicit (p. 12> propagationem Salicum e
semine rarissimam esse. Omnes enim fluviorum rivorumque ripae
arenosae, postquam aestate calida aqua recessit, et foveae e quibus
terra tegulis fabricandis effoditur, innumeras plantulas Salicum e se-
minibus enatas ostendit. Quod nescio quis commentitus est Salices

ἧς) Nostri temporis etymologi graecum ἓλίκη, latinum mlix, germanicum
sulaha, nostrum Sulaelen vel Sohlen comparant.

 

