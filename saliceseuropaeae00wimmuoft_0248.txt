l 52 Salix aurita - incana.

2—:3 lin. lati. Bracteolac lineares l. lingulatae, lutescentes dein
pallide ferrugineae, truncatae, antice pilis brevibus ciliatae. Ger-
mina in pedicello mediocri, nectario brevissimo longiore, cylindrica,
demum saepe curvato-cernua, obtusiuscula, nunc dense cano-tomen-
tosa nunc leviter pubescentia cinereo-virescentia, basi saepe calve-
sccntiat, stylus brevis tenuis, stigmata patentia bipartita.

Quod ad nomen attinet, quo olim hanc formam salutaverunt, prae-
eunte Wil'ldenovio S. oleaefolia Villars Delph. 784 huic subscripsere: id
igitur primum foret nomen. Sed, ne plura de hac re dicam, Villarsii phra-
sis „S. foliis oblongis subintcgerrimis superne splendentibus, inferne lanu· ’
ginosis iulis ellipticis“ et stirpis frequentia huic opinioni aperte contradicunt.
Willdenovii S. Fliiggeanam-hanc stirpem esse et Koch est testiS, qui
specimen a Fliiggeo in Herb. Mertensi vidit, et Herb. Willd. cui sub n. 18218
inest exemplar huius formae cum schedula „S. oleaefolia Vill. Du jardin
de Grenoble (Fliigge).“ Quod autem cum Kochio ceteri hanc S. salviae-
folia Link nominaverunt, haud recte fecerunt: neque enim fas est nomen
retinere, cuius neque Willdenovius, qui nomen invenit, neque forsan Link
ipse, qui stirpem invenerat, florem viderant. Certe e specimine manco in
Herbar. Willd. ne suspicari quidem licet utrum stirps Lusitanica sit nostra,
an species, an varietas alius. Ex quo vero natura huius stirpis cognita
est, omnibus his nominibus S. oleaefolia Vill., S. patula Seringe, S.
salviaefolia Link iam carere possumus.

Haec forma satis insignis, S. Serin ge anae propinqua, facillime pro
specie genuina haberi potuit. Cum S. Seringeana et S. intermedia
Host seriem formarum sistit, quae ceteras rationes ignorantibus, speciem s.
d. originariam, in formas tres expansam s. dilapsam repraesentat. — Hanc
formam hybridam esse non quidem e speciminibus in hortis botanicis ob-
servatis neque siccis cognovimus, sed facillime persuasi sumus — auctor
huius sententiae fuit Wichura noster -— quum in loco natali Silesiae Austria-
cae ultra decem frutices laete vigentes inter virgulta vegeta S. incanae,
ripam Vyssulae sabulosam obtegentiS, cui hinc inde S. aurita immixta
erat, observabamus. Folia subtus tomentum farinaceum S. incanae
ostendunt, inferiora interdum tomento tenui, scd autumnalia supera ple-
rumque crasso. obtecta: duplo sunt latiora quam S. incanae sed angu-
stiora et tenuiora quam S. Seringeanae. Surculis facillime propagatur
ct in horto laete viget. „Quando folia S. lavendulaefoliae [z S. in-
canae] proveniunt de plantis iuvenilibus vegetisque, similitudinem quandam
habent cum mea S. patula“ Seringe l. l. p. 12.

Ad hanc pertinet etiam S. longifolia Schleich. auctore Doll Fl. v.
Bad. p. 519. Sed vide quae ad. S. incana-capream diximus.

 

