206 salix tephrocarpa.

prodit. Nunc autem foliis vetustioribus similitudo, S. lauriqnae tam certo
exprimi videtur, ut de origine e S. laurina et S.. cinerea vix longius
dubitare possim. Quodsi verum est, quod conieci, S. laurinam ortam
esse e S. caprea et S. Weigeliana‚ ista quae supra posui, satis bene
explicantur. Forsan haec forma originem suam debet ipsi horto Berolinensi,
ubi facile fieri potuit, ut ex coniunctione S. laurinae et S. cinereae
plantula enata sit atque dein perstiterit. Tamen, cum et S. laurinae origo
non extra omnem posita sit dubitationem, et huius formae origo non minus
hypothetica sit, nomen e parentibus iunctum inscribere non ausus, novum
nomen imponere malui, quod ita finxi, ut S. cinereae affinitatem significa-
ret. Cum³ autem forma valde insignis sit, omnino eam tacere nolui.

