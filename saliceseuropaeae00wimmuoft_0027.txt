nonnisi e semine satas in arborum magnarum speciem accrescere, id
refutare rusticis silvarumque praefectis relinquendum est.

Arbores ut diximus grandaevae tandem ut ceterae arbores no-
strae ventorum iniuriis tactae, corona laesa, humore per aperturas
ramorum desractorum intrinsecus stillante, intus putrescunt ac nutri-
mento deficiente aut non bene diducto ad mortem vergunt. Quam
magua autem sit vivacitas harum plantarum conspicitur in truncis

ς. vetustis sic cavefactis ut nulla fere pars trunci praeter corticem re-

 

stet, quales ad vias publicas olim saepius visi hodie rarius obviam
veniunt. Etenim trunci inde a iuventute saepissime praecisi ac de-
capitati, humore in trunci capite residente denique intus putrescentes
evacuantur cavique redduntur: tamen quotannis novos emittunt sur-
culos neque vitam exhauriunt donec pars residua ventorum ictu
fracta collabatur.

Cohaeret cum magna Salicum vivacitate, ut solum fere omne,
qualecunque id est, incolant et ubicunque vivere possint, dummodo
humoris copia adsit. Una tantum specieS, quoad scimUS, hucusque

f nonnisi in montibus alpibusque calcareis inventa est: 8. ylabra.

Etenim S. incana, quam in Austria inferiore nonnisi in solo calcareo
· nasci Kerner p. 24 contendit, nos in Silesia austriaca in ripis gla-
reosis Olsae et Vyssulae, in quibus calcis nullum vestigium visum
cst, laetissime crescentem vidimus. Idem vir doctissimus species al-
pinas tantum non omnes duas formas, quas parallelas vocat, habere
dicit, quarum una series solo calcareo propria est altera solo calcis
experti. In solo calcareo obviam fieri S. retusam inteyrffdiam, S. Ar-
busculam Waldeeiuiauam, S. Myrsim’ten Jacquinianam; in solo calcis
experte ’8. retusam serratam, S. Arbusculam foetidam, S. Myrsiniten ser-
ratam, hasque ita differre ut priori seriei folia subintegerrima, al-
teri solia glanduloso-serrata propria sint. Hac de re equidem nihil
neque affirmare neque negare ausim, quoniam mihi haec observandi
occasio defuit. Hoc tantum addam equidem S. silesiae-am in solo
granitico, in schista micacea, in solo porphyrico et in calcareo pari-
ter nascentem vidisse. De Sal-lca ylabra affirmaverunt Th. Kotschy
ct Krause eam in monte Raxalpc nonnisi in supera parte una cum
calce apparere, infra regionem calcarcam prorsus nullam nasci.

