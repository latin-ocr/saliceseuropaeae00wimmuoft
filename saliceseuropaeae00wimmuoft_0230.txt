l 34 salix pentandra - fragilis.

De S. Russelliana scribit Koch Comm. „Inter S. Russellianam ct
S. fragilem multae dantur formae intermediae, quae mihi proles hybridae
videntur“ p. 16. Reichenb. Exc. „Species intermedia, forte hybrida.“ Vide
etiam, quae Hartig Mon. p. 48 disputavit. „Haec varietas (i. 0. S. fragi-
lis β glauca) videtur forma intermedia vel hybrida esse inter S. fragilis
et S. alba, nunc huic nunc illi magis propinqua“ Neilr. Fl. p. 173. Cur
equidem nomen S. Russelliana profligandum esse credam, dixi ad S. fra-
gilem. Kerner duas hybridas proposuit inter S. fragilem et albam,
quarum unam S. excelsior Host (i. 0. superfragilis-alba) cum syno-
nymo S. viridis Fries, alteram S. palustris Host (i. e. subfragilis—
alba) nominat.

Formas, quas nomine praescripto indicavimus, speciem non sistere col-
ligitur ex eo, quod floris structura tantum non omnino cum flore S. f ra gi-
lis conveniat, et quod formae plures inter se paullum diversae inveniantur,
quarum aliae ad S. albam aliae ad S. fragilem duci posse videantur.
Nihil obstaret quin forma altera (glabra dicta) pro varietate S. fragilis
haberetur, nisi haec cum aliis formis cohaereret atque habitum diversum a
nostra vera S. fragili bene percipiendum praestaret. Sed animadverten-
dum est nomine S. fragilis a multis formas haberi, quae nos ad hanc
hybridam formam ducendas esse statuimus, ut Seringe, v. d. Bosch et all.
Diximus in Fl. v. Schl. 1857 p. 208 „Si omnis S. alba esset sericea, omnis
S. fragilis semper glabra, planta hybrida haud aegre discerneretur.“
Praeterea si haec ut aliae hybridae, excepta S. rubra nonnisi ibi inveni-
retur ubi sponte nata est 0 semine, facile agnosceretur. Nunc vero una
cum parentibus haec hybrida plantatione surculorum divulgata ita cum illis
mixta est ut certi limites vix inveniri queant. Inter formas praescriptas
tertia maxime hybridae originem prae se fert 01 pro tali agnoscitur. S. vi-
ridis Fries, quam ab ipso auctore et ab Anderson missam possideo, quan·
quam Koch Syn. speciem ab omni S. fragili diversam esse dicit, quomodo
a S. Russelliana dicta distingui possit equidem non video, nisi forte
propter folia subtus viridia, margine tenuius serrulata, iulos erectos Salicis
speciem distingui posse credas.

Hae plantae utique dubiae manent, atque expectandum ut ii, apud quos
hae stirpes magis silvestres nascuntur, neque cultura multiplicatae sunt,
earum rationes illustrent.

Salix pentandra-fragilis.

Wimmer Regensb. Flora 1849 nr. 3.

Iuli in ramulis foliatis coaetanei, cylindrici densi3 filamenta 3—-5
libera, supra basin piloso-barbata3 bracteolas latescentes, concavae,

