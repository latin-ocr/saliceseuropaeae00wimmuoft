180 Ι salix caprea — viminalis.

longus. In forma β folia 4--6 unc. longa, 8—10 lin. lata, supra
basin cuneatam latissima, inde per ²s3 totius longitudinis aequilata,
linearia, dein* aequaliter attenuata in acumen lanceolatum. Inter α
et β sunt intermedia folia ad 6 unc. longa, 15—17 lin. lata, basi
et apice modo contracta, ceterum aequilata. Folia semper magis
minus inaequilatera, latere altero magis altero minus arcuato, aut
certe ut in forma β acumine inaequilatero, hinc obliquo, qua nota
bene a S. longifolia Host dignoscitur. Iuli 3* sessiles ovato-
oblongi, crassi, spissi, 14—20 lin. longi, 6-—8 lin. lati, bracteolas
obovatae, antice acutiusculae, fusco—nigrescenteS, villo nunc modico
nunc densissimo longo barbatae. Filamenta longa, antherae aureae
’ demum fuscescentes. Iuli ῼ primum sessiles ovato oblongi, magni-
tudine iulorum 33 demum pedunculati bracteati, elongato-cylindriei,
subbiunciales, 6 lin. lati. Germina in pedicello mediocri, conico-
subulata, cano-tomentosa3 stylus nunc brevissimus, nunc mediocris,
stigmata aut brevia oblonga, coalita vel bipartita, aut longiora fili-
formia plerumque indivisa. Δ

Formarum ambitus fere iis, quas supra indicavimus, circumscriptus:
sed inter formas latifolias et angustifolias omnes mediae formae extant,
illae vero magis vulgares, hae, quae a nonnullis — olim nobis quoque —
pro S. stipulari Smith sumtae, multo rariores.

Olim hanc stirpem pro specie habuimus: primus labefactavit hanc¹ opi-
nionem Wichura, ortam e S. caprea et S. viminali ratus, assentiente
Lasch, idemque ita se re vera habere experimento docuit, iam ter e foe-
cundatione illius cum huius polline et vice versa stirpem hanc educavit,
formas latifolias et angustifoliaS, stirpibus sylvestribus omnino conformes.
Ceterum utriusque mixtionis proles nullam manifestam differentiam ostendit.

Quum formae huius hybridae paullum variae sint, atque „veteribus, mo-
nen'te Doll, minus bene contigerit has formas hybridas ad calculum vocare
quam nobis,“ difficillimum est synonyma explicare. Quanquam S. longi-
folia Host et haec S. viminalis—caprea stirpes prorsus diversae sunt,
tamen haud mirum est si obiter visae confusae fuerunt. Hartig Nachtr.
p. 7 postquam specimina S. dasyclados (i. e. S. longifolia Host) e
Prussia acceperat, animadvertit et Kochium et ceteros iteologos recentiores
neglexisse commemorare colorem glaucum inferae folii faciei S. acumina-
tae proprium, a Smith in Engl. Fl. — „glaucous and downy beneath“ —
bene notatum. Sed in diagnosi S. acuminata a Koch in Synopsi data
sunt verba „foliis subtus glaucis tomentosis.“ Ergocum Hartigio sic sta—
tuendum esse credideris Kochium sub nomine „S. acuminata“ nostram
S. dasycladon, i. e. S. longifoliam Host, indicasse, eandemque esse
S. acuminatam Smithii3 sub nomine „S. Smithiana“ autem hanc S. vi-
minali-capream. Contra Doll in Fl. Bad., et propter figuram Engl. bot.

 

