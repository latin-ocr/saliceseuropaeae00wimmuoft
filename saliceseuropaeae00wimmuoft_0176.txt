80 salix Weigeliana wind.

pedit eius nominis ambiguitas, tum apud hortulanos, de quo supra exposui,
tum apud Friesium, qui Ehrharti nomine perperam in S. depressa sua usus
est. Certissimum igitur est id nomen quod Willdenovius proposuit, quo
indefessi, in Silesiae historia naturali posita opera viri, Weigeli memoria
in libris botanicis retinetur, quamobrem hoc praeponendum esse duxi.

Differentiam trium specierum, quarum nomina etiam Wahlenbergii culpa
obscura reddita sunt, et quartae a me pro hybrida declaratae, nempe huius
S. Weigelianae, S. nigricantis et S. ,Arbusculae, nec non S. hasta-
tae-Weigelianae, primus explicuit Laestadius in Loc. parall. p. 225.
Dicit enim „facile se largiri, esse quandam phylicif oliam sensu Linnaeano
[i. e. ex interpretatione Friesii cett, non W ahlenbergiij, de qua Linnaeus
in Fl. Suec. „habitat in pratis Westrobottniae et sylvis Lapponiae“ scribat. ’
Quae vero in Westrobottnia vulgatissima, nulla alia est quam S. maialis,
scilicet utraque forma (germinibus et glabris et pubescentibus) [i. e. et
S. Weigeliana vera et S. hastata-Weigeliana, quam utramque sub
nomine S. maialis comprehendit} At quae in sylvis Lapponiae, eadem
est arbor, scil. S. maialis3 nisi arbuscula maior (Wahlenb.-Pl. Lapp.)
huius loci habeatur, cum qua arbuscula minor (W. l. l.) omnino con-
fluit, [ergo in Lapponiae sylvis et S. hastata-Weigeliana, et S. Wei-
geliana maior et minor] a qua tamen arbusculam minimam (Linn.
Lapp. ξ 360) diversam statuo [i. e. S. Arbusculaml. Itaque S. maialis
Wahlenb. Fl. L. [nostra S. hastata-Weigeliana] S. arbuscula ibidem
[nostra S. Weigeliana forma minor], nec non S. phylicifolia Fl. Su.
ex parte [nostra S. Weigeliana forma maim-J, unam speciem, quam
phylicifoliam si appellare libet, haud recuso, mihi quidem constituere vi-
dentur. At phylicifoliam Wahlenb. Fl. Lapp., S. nigricantem ibidem,
formam quam S. capreae approximari dixit3 S. phylicifoliam β Fl. suec.
et S. nigricantem ibid., alteram speciem quodammodo ambire censeo, quo
etiam S. illa Rudbeckiana (Lin. Fl. L. t. 8 fig. a) omnino pertinere vide-
tur [i. e. nostra S. nig1·icans].“

Forma arborescens foliis subtus pubescentibus, inventa apud Carlstad
in Suecia, commemoratur a Myrin (Scania Tidskrift for Vetenscap. etc. VI.
1835). Ni fallor haec ad hybridam aliquam, forsan ad S. Weigeliana-
caprea pertinet. ·

Ad S. discolor Miihlenb. et Hooker ex America boreali animadvertit
Anderson in Sal. Boreali-Americ.: Specimina pleraque numerosa, quae
attente examinavi, parum differunt a vera S. phylicifolia, qualis in Euro—
pae alpestribus crescit vulgatissima et eximie polymorpha, eique saltem
exacte analoga.

Contra Neilreich et Kerner, qui hanc cum S. Arbuscula coniungen-
dam esse censent, haec moneo. Primo statura et habitus utriusque formae,
ut et color frondis dissimiles sunt. Dein. vix explicari pot-est cur eiusmodi
formae, qualis nostra Weigeliana in Sudetis et in Bructero est, nullum
vestigium in omni Alpium tracta, ubi S. Arbuscula adeo frequens, adhuc
inventum sit. Neque vero in Suecia et Lapponia hae formae ullo modo

