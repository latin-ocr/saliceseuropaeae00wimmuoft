l 86 salix stipularis.

veram sed originem minus recte interpretatus sum. Haec enim quanquam
formis angustifoliis S. caprea—viminalis satis similis est, ita ut in
Regensb. Fl. 1849 p. 42 formae angustifoliae S. capreae-viminalis hoc
synonymon male adscripserim, tamen stirpem ab illis prorsus diversam
sistit, quam e S. longifolia et S. viminali ortam esse, nescio an recte
nunc coniecerim. Sed quoniam quaedam necessaria ad fidem faciendam
argumenta desunt, nunc quidem nomen vetus Smithii retineo, hoc tantum
pro certo affirmo, non esse speciem genuinam, quod et raritas et formarum
aliarum manifesta. similitudo probant. Etenim cum S. viminali tantam
habet similitudinem ut, qui hanc speciem non satis cognoverit, ad illius
varietates pertinere S. stip ularem putare possit.

Hanc formam primus in Germania notiorem fecit Koch, qui specimina
a Giinthero Vratislaviensi acceperat (teste Kochio ipso in scheda Herb. Bh.)3
is a Willdenovio acceperat. Hartig l. l. adnotat in Reichenbachii icone
stigmata profunde partita, germinis pedicellum longum repraesentari, eontra
in· descriptionibus Kochii et Smithii stigmata indivisa, germinis pedicellum
brevem referri.

Smithii descriptione in Fl. brit. comparata „Rami erecti, elongati, tere-
tes, tomentosi. Folia alterna, petiolata, erectiuscula, fere spithamaea, lan-
ceolata, acuminata, inaequaliter et obsolete arenata3 supra viridia, glabra3
subtus tomentosa, nervo parum rubicundo, venis arcuatis, parallelis. Stipu—
lae ultra semiuncialeS, subpetiolatae, semicordatae, longius acuminatae, basi
praecipue dentato-lobatae; supra glabrae, subtus tomentosae. Petioli
crassiusculi, basi ampliati. Amenta fere praecedentis, at stigmatibus linea-
ribus, indivisis. Nectarium cylindraceum, elongatum “ eius S. stipularem
nostram S. dasycladon i. e. S. longifoliam Host indicare coniicias.
Tamen mox addit: „Habitu ad S. viminalem accedit.“ Quoniam tabulam
in Engl. bot. comparare mihi non contigit, hoc discernere nequeo. Neque
comparata icon Forbesii Wob. 132 dubitationem sustulit: ita ambigit inter
S. longifoliam et S. stipularem hanc, huic stigmatis longissimis, iulis
ῼ gracilioribus, foliis novellis egregie revolutis similior, illi foliorum circum-
scriptione, stipulis bilobis. Cum tamen stipularum forma non speciei aut
formae propria sed vegetationis validae signum sit et pistilli forma gravior
esse videatur, et Forbesii figuram et quam laudat Engl. bot. t. 1214 ad
hanc potius quam ad S. longifoliam pertinere crediderim. De hac Forbes
„A native of England. Leaves sharp-pointed, unequally and slightly cre-
nate, green, even, and soft, though hardly downy above, finely downy and
whitish beneath, with a nearly smooth, reddish, or pale midrib, and remar-
kably downy, as it were, fringed veins.“

Kerner N. W. p. 95 hanc pro S. superviminali-cinerea declarat,
sed nostro iudicio huic nihil est cum S. cinerea.

Propter citum incrementum, habitum decorum, foliorumque vestimentum
in pagina aversa argenteo-micans, in arbustis et ad ambulacra conseri
meretur.

———..

