ΠΙ. SERINGEANAE.

S. caprea-incana. S. aurita-incana. S. cinerea-incana.
S. grandifolia-incana. S. repens-incana. S. purpurea-
incana. S. daphnoides-incana.

Arborescentes aut frutices altiores, ramis vimineis, in plerisque

arrectis3 foliis subtus farinaceo-tomentosis3 iulis curvulis, stigmatis
cruciatiS, germinibus media aetate cylindricis.

Ad unam seriem pertinent 1—4, quae a speciebus affinibus
cum S. incana mixtis descendunt, in his tomentum farinaceum in
aversa folii facie, quod S. incanae proprium est, maxime visibile,
forma foliorum latissima in 1, angustissima fere linearis in 4, ger-
mina canescentia aut albido-cana, sed sub maturitatem ita denudan-
tur ut cinereo-virescentia appareant. Ab his distant quidem formae
5—7, ita tamen ut sexta et septima propinquae appareant, quinta
(cuius ῼ nondum detecta est) quodammodo quartae similis sit.
Formis 5 et 6 folia linearia, septimae paullo latiora, sextae et septi-
mae germina glabra viridia. — Nomen huic gregi praescripsimus a
forma prima, quae e Salicis incanae hybridis detecta a Seringio
et in hortos botanicos mature introducta inde etiam in arbusta arte

consita migravit, arbuscula et florum masculorum et foliorum decore
insignis.

